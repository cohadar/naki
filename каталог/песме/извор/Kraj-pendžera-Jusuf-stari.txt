8c4935237fb946c4aa21db55a2a4a440	2020-03-31
Kraj pendžera Jusuf stari

Kraj pendžera Jusuf stari
kahvu srče, čibuk žari
gleda šeher grad
i sjeća se davnih dana
onog vakta i zemana
kad je bio mlad

K'o jelen je nekad bio
konje jah'o, vino pio
Jusuf soko siv
s djevojkama sevdisao
uz šargiju pjevat znao
kao niko živ

O mladosti, zlatni dani
đulistane poharani
divna li si, haj
đul-beharo ime slatko
Zehro, Suhro, Lejlo Hatko
vaj, sevdahu, vaj

Šta je život, dva koraka
od avlije do sokaka
kratak kaljav put
šapće Jusuf mutna čela
niz bradu mu suza vrela
kaplje na dlan žut
